Było to piękne, słoneczne i bardzo ciepłe majowe popołudnie. 
Wraz z kolegami szedłem ulicą, zmierzając przed siebie – sami dokładnie nie wiedzieliśmy gdzie chcemy się udać.
Rozmawiając o czymś, a za chwilę już o niczym stawialiśmy kolejne kroki.
Był to dzień jak każdy, jednak w mojej pamięci zapisał się w dość szczególny sposób, ze względu na wszystko to, 
co się wtedy wydarzyło.
Przechodziliśmy obok dużego sklepu; przed nami jechał rowerem starszy człowiek. 
Zwróciliśmy na niego szczególną uwagę, gdyż jak prawie nikt zatrzymał się przed przejazdem na drugą stronę 
ulicy, aby sprawdzić czy nie jedzie przypadkiem jakiś samochód. 
Wkroczył na jezdnię, a gdy był mniej więcej w połowie usłyszeliśmy pisk opon. 
Po kilku sekundach wszystko się wyjaśniło. Starszy człowiek, który przed momentem tak starannie upewniał się 
czy może bezpiecznie przejść przed drogę, został potrącony przez samochód, który pojawił się na jezdni nie 
wiadomo skąd. 
Nikt z nas wcześniej go nie widział, oczywistym było, że starszy pan również dostrzec go nie był w stanie. 
Wszystko wydarzyło się tak szybko, że nikt nie był w stanie nic poradzić. 
Jednak czasu cofnąć się nie da. Trzeba było coś zrobić. Z samochodu bardzo szybko wysiadł młody człowiek, 
wyglądał na jakieś 20 lat. Był w szoku, nie wiedział co się dzieje, dlatego postanowiliśmy, że trzeba zadzwonić 
po policję i pogotowie. Potrącony leżał nieruchomo na ziemi, jednak był przytomny. 
Z racji tego, że nie za bardzo wiedzieliśmy co robić, zadecydowaliśmy, że nie będziemy go dotykać i poczekamy 
na przyjazd pogotowia. Pierwsza przyjechała policja, 5 minut później pogotowie. Ofiarę wypadku, zabrano do 
szpitala, a policja zaczęła wypełniać swoje obowiązki. My natomiast, występowaliśmy w roli świadków zdarzenia. 
Po przesłuchaniu nas, a następnie sprawcy zdarzenia okazało się, że winę za całe to zajście ponosi kierowca 
pojazdu. 
Poproszono o okazanie dokumentów, w tym prawa jazdy. W tym momencie, wszyscy znieruchomieliśmy. Ów młody 
chłopak, prawa jazdy nie posiadał. 
Miał przy sobie jedynie dowód rejestracyjny. 
Przedstawiciele prawa orzekli, że jazda bez prawa jazdy, potrącenie rowerzysty będą związane z grzywną w 
wysokości 3000 zł, zaholowaniem pojazdu na policyjny parking, i zawieszeniem w możliwości otrzymania prawa 
jazdy na 5 lat.
- Panowie, a czy nie da się tego jakoś inaczej załatwić.
- Co ? Jak Pan śmie w ogóle coś takiego proponować. Ten człowiek mógł zginąć. Zostanie Pan posądzony również o 
próbę przekupstwa, artykuł 3, paragraf 7 kodeksu karnego. To jest niedopuszzzzz
W tym momencie przerwał drugi policjant mówiąc:
- Janusz, podejdź na chwilę. Spójrz tutaj, co Ci to przypomina. I obaj, skierowali swój wzrok na nazwisko 
osoby, na którą zarejestrowany był pojazd.
- Prosimy z nami – powiedzieli policjanci, po czym skierowali się w stronę radiowozu.
Sprawa wydała nam się dziwna, więc jeden z nas podszedł pod samochód, starając się usłyszeć na jaki temat w nim 
rozmawiają. I udało mu się to. Okazało się, że nazwisko i imię było dokładnie takie samo, jak prezydenta 
miasta. Jednak sprawca wypadku, nie wiadomo dlaczego, nie chciał jednoznacznie przyznać tego, że jest lub nie 
jest synem lub krewnym prezydenta. Skoro nie chciał tego uczynić, policjanci wznowili normalne wypadkowe 
procedury.